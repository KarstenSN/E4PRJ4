\subsection{Philip}

Projektforløbet har efter min vurdering båret præg af at denne gruppe er sammensat på ny efter at et rigtig godt samarbejde og ’’fælles sprog’’ var oparbejdet i min tidligere projektgruppe. Den praktiske koordinator fra den tidligere gruppe har manglet og jeg har derfor (primært til sidste i forløbet) forsøgt på gruppens vejene, at prioritere opgaverne da jeg indså at gruppen ikke kunne nå at blive færdig med alle de ønskede opgaver. Arbejdet har til tider været unødvendig kompliceret grundet misforståelser og mangel på kommunikation. Dette har dog også medført en del læring, både for mig men også for resten af gruppen.

Jeg har i samarbejde med Henrik udviklet det indledende design af al funktionaliteten på Pi, hvilket har været en omfattede opgave i og med at der er mange klasser og tråde der skal holdes styr på. Jeg har i forbindelse med dette fået erfaring med håndteringen af tråde i sekvensdiagrammer anvendelse af en Raspberry Pi og hvordan man bedst beskytter variable i et system hvor mange tråde benytter den samme data. Jeg har ligeledes været til hjælp for gruppen når der skulle implementeres tråde i de enkelte klasser eller når der har været problemer med enten GNU make eller generelt med Pi.
