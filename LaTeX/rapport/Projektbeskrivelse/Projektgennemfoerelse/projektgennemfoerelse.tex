\section{Projektgennemførelse} \label{ch:Projektgennemfoerelse}

Fra projektets opstart har det i gruppen været et fælles mål at holde en god projektstyringsprofil.  
Gruppen er dannet alene af elektronik-studerende, hvilket samlet set har givet et tættere samarbejde HW/SW-grupperne imellem, end på de forrige semestre, hvor der var et tydeligt skel. 
Taget ovenstående i betragtning indeholder projektet relativt meget programmering, ift. hvad gruppens medlemmer har arbejdet med tidligere.

Gruppen har løbende i projektfasen gjort brug af en kombination af metoderne ASE-modellen, V-modellen samt Scrum, se afsnit \ref{ch:Metoder} \nameref{ch:Metoder} på side \pageref{ch:Metoder}.
Kombinationen af disse er valgt på baggrund af ønsket om, at kunne optimere hver enkelt fase i projektet.
Således er V-modellen brugt i forbindelse med ASE-modellen for at skabe den grundlæggende kravspecifikation og systemarkitektur, hvorefter Scrum-metoden i begrænset omfang tog mere over i design- og implementeringsfasen. 
Denne disposition blev valgt på grundlaget af det mulige ugentlige antal arbejdestimer i starten af projektperioden, kontra den sidste del af projektperioden hvor gruppen har haft mulighed for at bruge mere tid på projektet.
Værktøjerne er brugt i det omfang de gav mening for projektet, og i det omfang det har kunnet lade sig gøre rent tidsmæssigt. 
Da alle gruppemedlemmer, også i de tidligere semesterprojekter, har benyttet disse værktøjer, har der været rig mulighed for at gøre brug af hinandens erfaringer og der har været rigeligt med sparring, hvilket har ledt til større effektivitet i projektstyringen. 
Der henvises til kapitel \ref{ch:udviklingsvaerktoejer} \nameref{ch:udviklingsvaerktoejer} på side \pageref{ch:udviklingsvaerktoejer} for nærmere beskrivelse af udviklingsværktøjerne.

Projektet er gennemført med ugentligt planlagte møder, både arbejdsmøder gruppen imellem og vejledermøder med vejleder. Der har været et fælles højt ambitionsniveau, hvilket indebar udnyttelsen af alle ledige mellemtimer og meget ekstra fritid på at bringe projektet op på det ønskede niveau. 
Projektet er ført efter den overordnede tidsplan, der blev udarbejdet i begyndelsen af projektperioden\cite{lib:Tidsplan}. Som udgangspunkt var der indlagt tidsbuffere til at opfange evt. uforudsete hændelser, og samtidig var den planlagt, så der var mulighed for at fordybe sig, så materialet blev grundigt nok.
Ved projektopstart blev følgende roller fastlagt for at strømline projektstyringen, rollerne blev fordelt således: 

\begin{itemize}[nosep, parsep=3pt]
	\item Ordstyrer \newline
		Philip har været ordstyrer ved gruppens vejleder- samt arbejdsmøder.
	\item Referent \newline
		Lasse har været referent ved gruppens vejleder- samt arbejdsmøder.
	\item Dropbox og LaTeX ansvarlig\newline
		Kristian har stået for orden og udlægning af deletjenesten, samt været support på LaTeX-værktøjet.
	\item GitHub ansvarlig \newline
		Karsten har været ansvarlig for GitHub.
	\item SCRUM, Vejlederkommunikations ansvarlig\newline
		Kenn har været ansvarlig for anvendelsen af Scrum, kommunikation med vejleder, samt mødeindkaldelser og dagsorden.
	\item Lokalebooking og projektkalender\newline
		Henrik har været ansvarlig for lokalebooking og administration af projektkalenderen.
	\item Logfører \newline
		Jesper har været ansvarlig for at føre log.
\end{itemize}
\clearpage