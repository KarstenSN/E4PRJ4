\subsection{Strømforsyning}\label{sec:hwd_psu}

Bilen er udstyret med en strømforsyningen, som har til formål at forsyne hele bilen med strøm i hhv. 7.2V, 5V og 3V.
Bilens strømforsyning er designet ud fra princippet om en buck converter\cite[s. 326] {lib:analogteknik}, men med modifikationer således at der udover en 5V udgang også drives en 3V udgang fra samme converter.

Designfasen for denne blok startede med en simpel håndtegning af et kredsløb der efter tanken skulle kunne drive en PWM til buck converteren.
Det viste sig dog meget hurtigt at for at kunne opnå relativt kompakte kondensator- og spolestørrelser var det nødvendigt med et højfrekvent (100 kHz+) PWM signal til at drive switchen i strømforsyningen.
Der blev taget en beslutning om i stedet at anvende en integreret løsning i form af Texas Instruments LM26003\cite{lib:lm26003}. 
Denne integrerede kreds samler fejlforstærkning, switch samt styring af clocksignal i én kreds.

