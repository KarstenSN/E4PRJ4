\subsection{Tachometer}\label{sec:hwi_tacho}

Ifølge designet skulle tachometeret bestå af 5 små magneter, disse blev monteret på forhjulets 5 akser, nogenlunde ligeligt fordelt. 
Grunden til at placere 5 magneter er, at det er nødvendig for bilen at kende sin hastighed, selv ved langsom kørsel. 
Ved at måle tiden imellem hver magnet med en timer på en PSoC, kan hastigheden af bilen udregnes.
Eftersom tachometeret skulle monteres på forhjulet og hjulet desuden fortsat skulle dreje, endte implementeringen ud i at hallswitchen \cite{lib:TLE4905L} blev sat på indersiden af hjulet, på en måde så den konstant sidder en fast afstand fra magneterne. 
Det viste sig at magneternes afstand til hallswitchen skulle være særdeles præcis for at fungere optimalt. 
Samtidig endte tachometeret samlet set med at forbruge ca. 520 $\mu$A, uden tilstedeværelse af magnet, hvilket er ca. faktor 10 mindre end forventet og ca. 1.3mA under tilstedeværelse af magnet. 
I forbindelse med tidstagningen mellem magneterne fungerer kredsløbet således at signalet der udsendes af hallswitchen er udefineret, når det ikke detekterer en magnet, derfor påsættes der en pull-up, hvorefter hallswitchen trækker signalet til stel, når der detekteres en magnet. I første omgang var det planlagt at detektere dette direkte på Raspberry Pi, men det viste sig meget besværligt at komme i nærheden af hardware timer, grundet Linux's opbygning. Dog blev det besluttet at et alternativ var en PSoC, som ved et interrupt kan starte en timer, som igen kan aflæses ved næste magnet der passerer. Herfra skulle der kommunikeres med \IIC til Raspberry Pi. 
 